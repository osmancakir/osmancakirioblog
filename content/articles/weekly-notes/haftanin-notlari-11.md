---
title: "Haftanin Notlari - 11"
author: "Osman Cakir"
date: 2020-11-29T01:53:49-07:00
description: "bu hafta üzerine biraz düsündügüm, okudugum seyler"
type: technical_note
draft: false
---

* Veee artık Türkçe klavyem var. Keşke türkçe klavye bulabilseydim ama malumunuz korona sebebiyle uluslararası kargo epey sıkıntılı. Bu yüzden ben de harici minik bir klavye alıp üzerine türkçe klavye düzenini çıkartma olarak yapıştırmakta buldum. Her yere götürebileyim diye minik bir klavye aldım. Ama çok mu küçük acaba? Baya şu an iki elimi minicik bir alanda tuttuğumu hissediyorum. Biraz daha zaman verelim bakalım belki alışırım.

* Masterclass aboneliği alacaktım. Arkadaş yıllık aboneliği tek seferde çekiyorlar. Aldın sevmesen de öpecekler yani. Bir tanesini seyrettim. Şu kozmos belgeselinin re-make'ini sunan adamın. Neil Degrasse Tyson. Science communication üzerine. Benim çoktan bildiğim, inandığım güzel şeylerden bahsetmiş adam. Biraz seviyesi bana yetmedi, doyurmadı. Pek yeni bir şey öğrendiğimi hissetmedim. Ama adamın meramını anlatırken ki kelime ve örnek seçimi çok temiz olduğu için çok önemli ve mutlaka izlenmesi gerekiyor. Hele de bilimsel perspektife, bilimsel methoda biraz şüpheyle yaklaşan, kafası çeşitli sipiritüel mevzularla dumanlanmış birine içindeki o safsata düşünce üreten sistemi kusana kadar bunu seyretmesini önerebilirim. Teori nedir, hipotez nedir, bilim adamları nasıl hatalar yapar bunlara çok güzel örnekler veriyor. Bilimsel ve objektif düşünmenin aksiyomatik varsayımlarını temizce ayırmış, yerine koymuş. Bilimsel metodu mesela insanın araştırdığı konuda asla yanılamayacağından emin olana kadar sadece doğru bilgiyi araştırmak olarak vermesi çok hoşuma gitti. Astrolojiye inanan bir insanla karşılaştığnızda, saçmalıyorsun, astroloji bir şarlatanlıktır diyorsanız siz de astrolojiye inanan insan kadar entelektüel olarak tembelsiniz demesi de çarpıcıydı. Nasa aya inmedi diyen adama verdiği cevap ta ama bir o kadar zayıftı. 

* Bir kaç tane daha var seyretmek istediğim bu platformdan. Daha önce de bahsetmiştim, Paul Krugman teaches economics'i de epey merak ediyorum. Sonra oyun teorisi üzerine olan ve yaratıcı yazarlık üzerine olan var. Bakalım. 