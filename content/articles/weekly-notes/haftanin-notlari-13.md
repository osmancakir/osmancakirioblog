---
title: "Haftanin Notlari - 13"
author: "Osman Cakir"
date: 2020-12-12T01:53:49-07:00
description: "bu hafta üzerine biraz düsündügüm, okudugum seyler"
type: technical_note
draft: false
---

* Herkesin konuştuğu sosyal ikilem belgeselini izledim Netflix`te. Çok beğendiğimi söyleyemem açıkçası. Evet datamızın loglanıyor olması, recommendation engineler tarafından manipüle ediliyor olmamız, kullandığımız applerin bizi smartphone bağımlısı haline getirmesi çok berbat, kesinlikle katılıyorum. Ama ne bekleniyordu ki? Gerçekten soruyorum. Ve orada konuşan herkes bu işin en başında yaratıcıları, geliştiricileri. Bana samimi gelmedi. Yeni rüzgar bu teknoloji devlerinin para kazanma sistemlerine karşı çıkmaya doğru esiyor o zaman dümen kırmanın vakti geldi diyorlar bence. Ve önerilen şey ne buna karşı, regülasyon! Regülasyonlar, yasal düzenlemeler ne kadar etkili olabiliyor ki? Avrupa Birliği GDPR düzenlemesine gitti ve sonuç,herhangi bir siteye girişinizde siteyi kullanabilmek için ekstradan basmanız gereken bir kabul et butonu oldu. 

    Hangi sitenin datanızı nasıl işleyeceği ve 3. partilerle paylaşacağını anlattığı ilaç prospektüsü gibi uzun ve karmaşık metinlerini gerçekten okudunuz şu ana kadar? Sadece bazı samimi web siteleri toggle butonu koyuyorlar. Performans ve fonksiyonel cookiler harici red edebileceğiniz. 
    
    Bir de mesela şu an yepyeni bir ekosistem çıksa ve dese ki google, gmail, youtube, twitter, facebook, instagram hepsi var aylık da 10 euro ödeyeceksiniz. Ne loglama var ne reklam ne recommendation engine. Bütün feed'iniz kronolojik. Satın alır mıydınız? Herkes o kadar alıştı ki bedava hizmete.. 
    
    Belgeselde bir adam söylüyordu. Benzer endişeler TV çıktığında da vardı şimdi internet aynı şeyi yapıyor diyordu. O adama katılıyorum ben de. Benim yakın çevremde artık sosyal medya kullanımı çok azaldı. Kimse facebookta aktif değil, twitterda aktif değil, instagramın sahte dünyasına ilgisiz. Buralarda trend olmuş hiç bir şeyin doğru olabileceğine ihtimal vermiyorlar. Tıpkı mass medyaya, TV'ye olan güvenin düşmesi ve insanların buralardan stimüle olan reseptörlerinin ölmesi gibi teknoloji devlerinin de uyardığı reseptörlere olan duyarlılığı düşecek ve ancak o zaman bu teknoloji devleri algoritmalarını politikalarını gözden geçirecekler veya yerine başka bir şey gelecek bana göre. Regülasyon ve düzenleme bir çareden çok bir enstrüman. Ve regüle edenler bu teknolojileri geliştiren insanlar değil. Ortada dev bir bilgi asimetrisi var. Siz daha koyacağınız regülasyonu yazmadan etrafından dolaşmanın yolunu bulmuş olacaklar. 